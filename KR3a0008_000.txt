# -*- mode: mandoku-view -*-
#+TITLE: 新序
#+DATE: 2015-09-23 10:09:36
#+PROPERTY: JUAN 0


<md:KR3a0008_SBCK_000-1a>¶
<pb:KR3a0008_WYG_000-1a>
欽定四庫全書　　　　　子部一
　新序　　　　　　　　　儒家類
　　提要
　　　　(臣/)等謹案新序十卷漢劉向撰向字子政初
　　　　名更生以父任為輦郎歴官中壘校尉事蹟
　　　　具漢書本傳案班固漢書藝文志稱向所序
　　　　六十七篇新序說苑¶世說列女傳頌圖也隋
　　¶　　書經籍志新序三十卷録一卷唐書藝文志
<pb:KR3a0008_WYG_000-1b>
　　　　亦同曽鞏校書序則云今可見者十篇鞏與
　　　　歐陽修同時而所言巻帙懸殊葢修志皆據
　　　　唐時全本為言鞏所校録則宋初殘闕之本
　　　　也晁公武謂曽子固綴輯散逸新序始復全
　　　　者誤矣此本雜事五卷刺奢¶一卷節士二卷
　　　　善謀二卷即曽鞏校定之舊崇文總目云所
　　　　載皆戰國秦漢間事以今考之春秋時事尤
　　　　多漢事不過數條大抵採百家傳記以類相
<pb:KR3a0008_WYG_000-2a>
　　　　從故頗與春秋内外傳戰國䇿太史公書互
　　　　相出入髙似孫子畧謂先秦古書甫脫燼刼
　　　　一入向筆采擷不遺至其正紀綱廸教化辨
　　　　邪正黜異端以為漢規監者盡在此書其言
　　　　雖推崇已甚要其推明古訓以衷之於道徳
　　　　仁義在諸子中猶不失為儒者之言也葉大
　　　　慶考古質疑摘其昭奚恤對秦使者一條所
　　　　稱司馬子反在奚恤前二百二十年葉公子
<pb:KR3a0008_WYG_000-2b>
　　　　髙令尹子西在奚恤前一百三十年均非同
　　　　時之人又摘其誤以孟子論好色好勇為對
　　　　梁恵王皆切中其失至大慶謂黍離乃周詩
　　　　新序誤云衛宣公之子夀閔其兄且見害而
　　　　作則殊不然向本學魯詩而大慶以毛詩繩
　　　　之其不合也固宜是則未考漢儒專門授受
　　　　之學矣乾隆四十六年九月恭校上
　　　　　¶　　總纂官(臣/)紀昀(臣/)陸錫熊(臣/)孫士毅
<pb:KR3a0008_WYG_000-3a>
　　¶　　　　　　　　總　校　官(臣/)陸　費　¶墀


<pb:KR3a0008_WYG_001-1a>
欽定四庫全書
　
