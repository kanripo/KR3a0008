# -*- mode: mandoku-view -*-
#+TITLE: 新序
#+DATE: 2015-09-23 10:09:36
#+PROPERTY: LASTPB  <md:KR3a0008_SBCK_000-1a>
#+PROPERTY: JUAN 1

<md:KR3a0008_SBCK_001-1a>¶新序卷一¶
　　　　　　　　　　　　　漢　劉向　撰
　　雜事第一¶
昔者舜自耕稼陶漁而躬孝友父瞽瞍頑母嚚¶及弟象
傲皆下愚不移舜盡孝道以供養瞽瞍¶瞽瞍與象為浚
井塗廩之謀欲以殺舜舜孝益¶篤出田則號泣年五十
猶嬰兒慕可謂至孝矣¶故耕於歴山歴山之耕者讓畔
<pb:KR3a0008_WYG_001-1b>
陶於河濱河濱¶之陶者器不苦窳漁於雷澤雷澤之漁
者分均¶及立為天子天下化之蠻夷率服北發渠搜南¶
撫交阯莫不慕義麟鳯在郊故孔子曰孝弟之¶至通於
神明光於四海舜之謂也孔子在州里<md:KR3a0008_SBCK_001-1b>¶篤行孝道居於
闕黨闕黨之子弟畋漁分有親¶者得多孝以化之也是
以七十二子自逺方至¶服從其徳魯有沈猶氏者旦飲
羊飽之以欺市¶人公慎氏有妻而淫慎潰氏奢侈驕佚
魯市之¶鬻牛馬者善豫賈孔子將為魯司寇沈猶氏不
<pb:KR3a0008_WYG_001-2a>
敢朝飲其羊公慎氏出其妻慎潰氏踰境而徙¶魯之鬻
馬牛不豫賈布正以待之也既為司寇¶季孟墮郈費之
城齊人歸所侵魯之地由積正¶之所致也故曰其身正
不令而行¶
孫叔敖為嬰兒之時出遊見兩頭蛇殺而埋之¶歸而泣
其母問其故叔敖對曰聞見兩頭之蛇<md:KR3a0008_SBCK_001-2a>¶者死嚮者吾見
之恐去母而死也其母曰蛇今¶安在曰恐他人又見殺
而埋之矣其母曰吾聞¶有隂徳者天報以福汝不死也
<pb:KR3a0008_WYG_001-2b>
及長為楚令尹¶未治而國人信其仁也¶
禹之興也以塗山桀之亡也以末喜湯之興也¶以有莘
紂之亡也以妲己文武之興也以任姒¶幽王之亡也以
褒姒是以詩正闗雎而春秋褒¶伯姬也樊姬楚國之夫
人也楚莊王罷朝而晏¶問其故莊王曰今旦與賢相語
不知日之晏也¶樊姬曰賢相為誰王曰為虞丘子樊姬
掩口而¶笑王問其故曰妾幸得執巾櫛以侍王非不欲<md:KR3a0008_SBCK_001-2b>¶専貴擅愛也以為傷王之義故所進與妾同位¶者數人
<pb:KR3a0008_WYG_001-3a>
矣今虞丘子為相數十年未嘗進一賢¶知而不進是不
忠也不知是不智也安得為賢¶明日朝王以樊姬之言
告虞丘子虞丘子稽首¶曰如樊姬之言於是辭位而進
孫叔敖孫叔敖¶相楚莊王卒以霸樊姬與有力焉¶
衛靈公之時蘧伯玉賢而不用彌子瑕不肖而¶任事衛
大夫史鰌患之數以諫靈公而不聽史¶鰌病且死謂其
子曰我即死治䘮於北堂吾不¶能進蘧伯玉而退彌子
瑕是不能正君也生不¶能正君者死不當成禮置尸北
<pb:KR3a0008_WYG_001-3b>
堂於我足矣史<md:KR3a0008_SBCK_001-3a>¶鰌死靈公往弔見䘮在北堂問其故其
子俱以¶父言對靈公靈公蹴然易容寤然失位曰夫子¶
生則欲進賢而退不肖死且不懈又以屍諫可¶謂忠而
不衰矣於是乃召蘧伯玉而進之以為¶卿退彌子瑕徙
䘮正堂成禮而後返衛國以治¶史鰌字子魚論語所謂
直哉史魚者也¶
晉大夫祁奚老晉君問曰孰可使嗣祁奚對曰¶解狐可
君曰非子之讐耶對曰君問可非問讐¶也晉遂舉解狐
<pb:KR3a0008_WYG_001-4a>
後又問孰可以為國尉祁奚對¶曰午也可君曰非子之
子耶對曰君問可非問¶子也君子謂祁奚能舉善矣稱
其讐不為謟立<md:KR3a0008_SBCK_001-3b>¶其子不為比書曰不偏不黨王道蕩蕩
祁奚之¶謂也外舉不避仇讐内舉不囘親戚可謂至公¶
矣唯善故能舉其類詩曰唯其有之是以似之¶祁奚有
焉¶
楚共王有疾召令尹曰常侍筦蘇與我處常忠¶我以道
正我以義吾與處不安也不見不思也¶雖然吾有得也
<pb:KR3a0008_WYG_001-4b>
其功不細必厚爵之申侯伯與¶處常縱恣吾吾所樂者
勸吾為之吾所好者先¶吾服之吾與處歡樂之不見戚
戚也雖然吾終¶無得也其過不細必亟遣之令尹曰諾
明日王¶薨令尹即拜筦蘇為上卿而逐申侯伯出之境<md:KR3a0008_SBCK_001-4a>¶曽子曰鳥之將死其鳴也哀人之將死其言也¶善言反
其本性共王之謂也故孔子曰朝聞道夕¶死可矣於以
開後嗣覺來世猶愈没身不寤者¶也¶
昔者魏武侯謀事而當羣臣莫能逮朝而有喜¶色吳起
<pb:KR3a0008_WYG_001-5a>
進曰今者有以楚莊王之語聞者乎武¶侯曰未也莊王
之語柰何吳起曰楚莊王謀事¶而當羣臣莫能逮朝而
有憂色申公巫臣進曰¶君朝而有憂色何也莊王曰吾
聞之諸侯自擇¶師者王自擇友者霸足已而羣臣莫之
若者亡¶今以不榖之不肖而議於朝且羣臣莫能逮吾<md:KR3a0008_SBCK_001-4b>¶國其幾於亡矣吾是以有憂色也莊王之所以¶憂而君
獨有喜色何也武侯逡廵而謝曰天使¶夫子振寡人之
過也天使夫子振寡人之過也
<pb:KR3a0008_WYG_001-5b>
衛國逐獻公晉悼公謂師曠曰衛人出其君不¶亦甚乎
對曰或者其君實甚也夫天生民而立¶之君使司牧之
無使失性良君將賞善而除民¶患愛民如子蓋之如天
容之若地民奉其君愛¶之如父母仰之如日月敬之如
神明畏之若雷¶霆夫君神之主也而民之望也天之愛
民甚矣¶豈使一人肆於民上以縱其滛而棄天地之性¶
乎必不然矣若困民之性乏神之祀百姓絶望<md:KR3a0008_SBCK_001-5a>¶社稷無
主將焉用之不去何為公曰善
<pb:KR3a0008_WYG_001-6a>
趙簡子上羊腸之坂羣臣皆偏袒推車而虎會¶獨擔㦸
行歌不推車簡子曰寡人上坂羣臣皆¶推車會獨擔㦸
行歌不推車是會為人臣侮其¶主為人臣侮其主其罪
何若虎會對曰為人臣¶而侮其主者死而又死簡子曰
何謂死而又死虎¶會曰身死妻子又死若是謂死而又
死君既已¶聞為人臣而侮其主者之罪矣君亦聞為人
君¶而侮其臣者乎簡子曰為人君而侮其臣者何¶若虎
會對曰為人君而侮其臣者智者不為謀¶辯者不為使
<pb:KR3a0008_WYG_001-6b>
勇者不為鬭智者不為謀則社稷<md:KR3a0008_SBCK_001-5b>¶危辯者不為使則使
不通勇者不為鬭則邊境¶侵簡子曰善乃罷羣臣不推
車為士大夫置酒¶與羣臣飲以虎㑹為上客¶
昔者周舍事趙簡子立趙簡子之門三日三夜¶簡子使
人出問之曰夫子將何以令我周舍曰¶願為諤諤之臣
墨筆操牘隨君之後君之過¶而書之日有記也月有效
也嵗有得也簡子悦¶之與處居無幾何而周舍死簡子
厚𦵏之三年¶之後與諸大夫飲酒酣簡子泣諸大夫起
<pb:KR3a0008_WYG_001-7a>
而出¶曰臣有死罪而不自知也簡子曰大夫反無罪¶昔
者吾友周舍有言曰百羊之皮不如一狐之<md:KR3a0008_SBCK_001-6a>¶腋衆人之
唯唯不如周舍之諤諤昔紂昬昬而¶亡武王諤諤而昌
自周舍之死後吾未嘗聞吾¶過也故人君不聞其非及
聞而不改者亡吾國¶其幾於亡矣是以泣也¶
魏文侯與士大夫坐問曰寡人何如君也羣臣¶皆曰君
仁君也次至翟黄曰君非仁君也曰子¶何以言之對曰
君伐中山不以封君之弟而以¶封君之長子臣以此知
<pb:KR3a0008_WYG_001-7b>
君之非仁君文侯大怒而¶逐翟黄黄起而出次至任座
文侯問寡人何如¶君也任座對曰君仁君也曰子何以
言之對曰¶臣聞之其君仁者其臣直向翟黄之言直臣
是<md:KR3a0008_SBCK_001-6b>¶以知君仁君也文侯曰善復召翟黄入拜為上¶卿¶
中行寅將亡乃召其太祝而欲加罪焉曰子為¶我祝犧
牲不肥澤耶且齋戒不敬耶使吾國亡¶何也祝簡對曰
昔者吾先君中行穆子皮車十¶乘不憂其薄也憂徳義
之不足也今主君有革¶車百乘不憂徳義之薄也唯患
<pb:KR3a0008_WYG_001-8a>
車不足也夫舟¶車飾則賦斂厚賦斂厚則民怨謗詛矣
且君苟¶以為祝有益於國乎則詛亦將為損世亡矣一¶
人祝之一國詛之一祝不勝萬詛國亡不亦宜¶乎祝其
何罪中行子乃慚<md:KR3a0008_SBCK_001-7a>¶秦欲伐楚使使者往觀楚之寶器楚王聞之召¶令尹子
西而問焉曰秦欲觀楚之寶器吾和氏¶之璧隨侯之珠
可以示諸令尹子西對曰不知¶也召昭奚恤而問焉昭
奚恤對曰此欲觀吾國¶得失而圖之不在寶器在賢臣
<pb:KR3a0008_WYG_001-8b>
珠玉玩好之物¶非寶重者王遂使昭奚恤應之昭奚恤
發精兵¶三百人陳於西門之内為東面之壇一為南面¶
之壇四為西面之壇一秦使者至昭奚恤曰君¶客也請
就上位東面令尹子西南面太宗子敖¶次之葉公子髙
次之司馬子反次之昭奚恤自¶居西面之壇稱曰客欲
觀楚國之寶器楚國之<md:KR3a0008_SBCK_001-7b>¶所寶者賢臣也理百姓實倉廩
使民各得其所¶令尹子西在此奉珪璧使諸侯解忿悁
之難交¶兩國之歡使無兵革之憂太宗子敖在此守封
<pb:KR3a0008_WYG_001-9a>
疆謹境界不侵鄰國鄰國亦不見侵葉公子髙¶在此理
師旅整兵戎以當疆敵提枹鼔以動百¶萬之衆所使皆
趨湯火蹈白刃出萬死不顧一¶生之難司馬子反在此
懷霸王之餘議攝治亂¶之遺風昭奚恤在此唯大國之
所觀秦使者戄¶然無以對昭奚恤遂揖而去秦使者反
言於秦¶君曰楚多賢臣未可謀也遂不伐楚詩云濟濟¶
多士文王以寧斯之謂也<md:KR3a0008_SBCK_001-8a>¶晉平公欲伐齊使范昭往觀焉景公賜之酒酣¶范昭曰
<pb:KR3a0008_WYG_001-9b>
願請君之樽酌公曰酌寡人之樽進之¶於客范昭已飲
晏子曰徹樽更之罇觶具矣范¶昭佯醉不悦而起舞謂
太師曰能為我調成周¶之樂乎吾為子舞之太師曰冥
臣不習范昭趨¶而出景公謂晏子曰晉大國也使人來
將觀吾¶政也今子怒大國之使者將柰何晏子曰夫范¶
昭之為人非陋而不識禮也且欲試吾君臣故¶絶之也
景公謂太師曰子何以不為客調成周¶之樂乎太師對
曰夫成周之樂天子之樂也若¶調之必人主舞之今范
<pb:KR3a0008_WYG_001-10a>
昭人臣也而欲舞天子<md:KR3a0008_SBCK_001-8b>¶之樂臣故不為也范昭歸以告
平公曰齊未可¶伐也臣欲試其君而晏子識之臣欲犯
其禮而¶太師知之仲尼聞之曰夫不出於樽爼之間而¶
知千里之外其晏子之謂也可謂折衝矣而太¶師其與
焉¶
晉平公浮西河中流而歎曰嗟乎安得賢士與¶共此樂
者船人固桑進對曰君言過矣夫劒産¶於越珠産江漢
玉産崑山此三寶者皆無足而¶至今君苟好士則賢士
<pb:KR3a0008_WYG_001-10b>
至矣平公曰固桑來吾¶門下食客者三千餘人朝食不
足暮收市租暮¶食不足朝收市租吾尚可謂不好士乎
固桑對<md:KR3a0008_SBCK_001-9a>¶曰今夫鴻鵠髙飛沖天然其所恃者六翮耳夫¶
腹下之毳背上之毛増去一把飛不為髙下不¶知君之
食客六翮邪將腹背之毳也平公黙然¶而不應焉¶
楚威王問於宋玉曰先生其有遺行邪何士民¶衆庶不
譽之甚也宋王對曰唯然有之願大王¶寛其罪使得畢
其辭客有歌於郢中者其始曰¶下里巴人國中屬而和
<pb:KR3a0008_WYG_001-11a>
者數千人其為陽陵採¶薇國中屬而和者數百人其為
陽春白雪國中¶屬而和者數十人而已也引商刻角雜
以流徵¶國中屬而和者不過數人是其曲彌髙者其和<md:KR3a0008_SBCK_001-9b>¶彌寡故鳥有鳯而魚有鯨鳯鳥上擊于九千里¶絶浮雲
負蒼天翺翔乎窈㝠之上夫糞田之鴳¶豈能與之斷天
地之髙哉鯨魚朝發崑崙之墟¶暴鬐於碣石暮宿於孟
諸夫尺澤之鯢豈能與¶之量江海之大哉故非獨鳥有
鳯而魚有鯨也¶士亦有之夫聖人瑰意竒行超然獨處
<pb:KR3a0008_WYG_001-11b>
世俗之¶民又安知臣之所為哉¶
晉平公閒居師曠侍坐平公曰子生無目眹甚¶矣子之
墨墨也師曠對曰天下有五墨墨而臣¶不得與一焉平
公曰何謂也師曠曰羣臣行賂¶以采名譽百姓侵寃無
所告訴而君不悟此一<md:KR3a0008_SBCK_001-10a>¶墨墨也忠臣不用用臣不忠下
才處髙不肖臨¶賢而君不悟此二墨墨也姦臣欺詐空
虚府庫¶以其少才覆塞其惡賢人逐姦邪貴而君不悟¶
此三墨墨也國貧民罷上下不和而好財用兵嗜¶欲無
<pb:KR3a0008_WYG_001-12a>
厭謟諛之人容容在旁而君不寤此四¶墨墨也至道不
明法令不行吏民不正百姓不¶安而君不悟此五墨墨
也國有五墨墨而不危¶者未之有也臣之墨墨小墨墨
耳何害乎國家¶哉¶
趙文子問於叔向曰晉六將軍孰先亡乎對曰¶其中行
氏乎文子曰何故先亡對曰中行氏之<md:KR3a0008_SBCK_001-10b>¶為政也以苛為
察以欺為明以刻為忠以計多¶為善以聚斂為良譬之
其猶鞟革者也大則大¶矣裂之道也當先亡
<pb:KR3a0008_WYG_001-12b>
楚莊王既討陳靈公之賊殺夏徴舒得夏姬而¶悦之將近
之申公巫臣諫曰此女亂陳國敗其¶羣臣嬖女不可近也
莊王從之令尹又欲取申¶公巫臣諫令尹從之後襄尹取
之至恭王與晉¶戰于鄢陵楚兵敗襄尹死其尸不反數求
晉不¶與夏姬請如晉求尸楚方遣之申公巫臣將使¶齊
私説夏姬與謀及夏姬行而申公巫臣廢使¶命道亡隨
夏姬之晉令尹將徙其族言之於王<md:KR3a0008_SBCK_001-11a>¶曰申公巫臣諫先
王以無近夏姬今身廢使命¶與夏姬逃之晉是欺先王
<pb:KR3a0008_WYG_001-13a>
也請徙其族王曰申¶公巫臣為先王謀則忠自為謀則
不忠是厚於¶先王而自薄也何罪於先王遂不徙¶
　
　
　
　
　
　
<pb:KR3a0008_WYG_001-13b>
　
　
　
　
　
　
　
　新序卷一
