# -*- mode: mandoku-view -*-
#+TITLE: 新序
#+DATE: 2015-09-23 10:09:36
#+PROPERTY: LASTPB  <md:KR3a0008_SBCK_005-1a>
#+PROPERTY: JUAN 6

<md:KR3a0008_SBCK_006-1a>¶　　　　　　　　　　　漢　劉向¶　撰
　　刺奢第六¶
桀作瑶臺罷民力殫民財為酒池糟隄縱靡靡¶之樂一
鼓而牛飲者三千人羣臣相持歌曰江¶水沛沛兮舟楫
敗兮我王廢兮趣歸薄兮薄亦¶大兮又曰樂兮樂兮四
牡蹻兮六轡沃兮去不¶善而從善何不樂兮伊尹知天
<pb:KR3a0008_WYG_006-1b>
命之至舉觴而¶告桀曰君王不聽臣之言亡無日矣桀
拍然而¶作啞然而笑曰子何妖言吾有天下如天之有¶
日也日有亡乎日亡吾亦亡矣於是接履而趣¶遂適湯
湯立為相故伊尹去官入殷殷王而夏<md:KR3a0008_SBCK_006-1b>¶亡¶
紂為鹿臺七年而成其大三里髙千尺臨望雲¶雨作炮
烙之刑戮無辜奪民力寃暴施於百姓¶慘毒加於大臣
天下叛之願臣文王及周師至¶令不行於左右悲夫當
是時求為匹夫不可得¶也紂自取之也
<pb:KR3a0008_WYG_006-2a>
魏王將起中天臺令曰敢諫者死許綰負操鍤¶入曰聞
大王將起中天臺臣願加一力王曰子¶何力有加綰曰
雖無力能商臺王曰若何曰臣¶聞天與地相去萬五千
里今王因而半之當起¶七千五百里之臺髙既如是其
址須方八千里<md:KR3a0008_SBCK_006-2a>¶盡王之地不足以為臺址古者堯舜建
諸侯地¶方五千里王必起此臺先以兵伐諸侯盡有其¶
地猶不足又伐四夷得方八千里乃足以為臺¶址林木
之積人徒之衆倉廪之儲數以萬億度¶八千里之外當
<pb:KR3a0008_WYG_006-2b>
定農畝之地足以奉給王之臺¶者臺具以備乃可以作
魏王黙然無以應乃罷¶起臺¶衛靈公以天寒鑿池宛春
諫曰天寒起役恐傷¶民公曰天寒乎宛春曰君衣狐裘
坐熊席隩隅¶有竈是以不寒今民衣弊不補履决不苴
君則¶不寒民誠寒矣公曰善令罷役左右諫曰君鑿<md:KR3a0008_SBCK_006-2b>¶池
不知天寒以宛春知而罷役是徳歸宛春怨¶歸於君公
曰不然宛春魯國之匹夫吾舉之民¶未有見焉今將令
民以此見之且春也有善寡¶人有春之善非寡人之善
<pb:KR3a0008_WYG_006-3a>
與靈公論宛春可謂¶知君之道矣¶
齊宣王為大室大蓋百畝堂上三百户以齊國¶之大具
之三年而未能成羣臣莫敢諫者香居¶問宣王曰荆王
釋先王之禮樂而為淫樂敢問¶荆邦為有主乎王曰為
無主敢問荆邦為有臣¶乎王曰為無臣居曰今王為大
室三年不能成¶而羣臣莫敢諫者敢問王為有臣乎王
曰為無<md:KR3a0008_SBCK_006-3a>¶臣香居曰臣請避矣趨而出王曰香子留何諫¶
寡人之晩也遽召尚書曰書之寡人不肖好為¶大室香
<pb:KR3a0008_WYG_006-3b>
子止寡人也¶
趙襄子飲酒五日五夜不廢酒謂侍者曰我誠¶邦士也
夫飲酒五日五夜矣而殊不病優莫曰¶君勉之不及紂
二日耳紂七日七夜今君五日¶襄子懼謂優莫曰然則
吾亡乎優莫曰不亡襄¶子曰不及紂二日耳不亡何待
優莫曰桀紂之¶亡也遇湯武今天下盡桀也而君紂也
桀紂並¶世焉能相亡然亦殆矣¶
齊景公飲酒而樂釋衣冠自鼔缶謂侍者曰仁<md:KR3a0008_SBCK_006-3b>¶人亦樂
<pb:KR3a0008_WYG_006-4a>
是夫梁丘子曰仁人耳目亦猶人也奚¶為獨不樂此也
公曰速駕迎晏子晏子朝服以¶至公曰寡人甚樂此樂
也願與夫子共之請去¶禮晏子對曰君之言過矣齊國
五尺之童子力¶盡勝嬰而又勝君所以不敢亂者畏禮
也上若¶無禮無以使其下下若無禮無以事其上夫麋¶
鹿唯無禮故父子同麀人之所以貴於禽獸者¶以有禮
也詩曰人而無禮胡不遄死故禮不可¶去也公曰寡人
無良左右淫湎寡人以至於此¶請殺之晏子曰左右何
<pb:KR3a0008_WYG_006-4b>
罪君若好禮左右有禮¶者至無禮者去君若惡禮亦將
如之公曰善請<md:KR3a0008_SBCK_006-4a>¶革衣冠更受命乃廢酒而更尊朝服而
坐觴三¶行晏子趨出¶
魏文侯見箕季其墻壞而不築文侯曰何為不¶築對曰
不時其墻枉而不端問曰何不端曰固¶然從者食其園
之桃箕季禁之少焉日晏進糲¶餐之食𤓰瓠之羮文侯
出其僕曰君亦無得於¶箕季矣曩者進食臣竊窺之糲
餐之食𤓰瓠之¶羮文侯曰吾何無得於季也吾一見季
<pb:KR3a0008_WYG_006-5a>
而得四¶焉其墻壞不築云待時者教我無奪農時也墻¶
枉而不端對曰固然者是教我無侵封疆也從¶者食園
桃箕季禁之豈愛桃哉是教我下無侵<md:KR3a0008_SBCK_006-4b>¶上也食我以糲
餐者季豈不能具五味哉教我¶無多歛於百姓以省飲
食之養也¶
士尹池為荆使於宋司城子罕止而觴之南家¶之墻擁
於前而不直西家之潦經其宫而不止¶士尹池問其故
司城子罕曰南家工人也為鞔¶者也吾將徙之其父曰
<pb:KR3a0008_WYG_006-5b>
吾恃為鞔已食三世矣¶今徙是宋邦之求鞔者不知吾
處也吾將不食¶願相國之憂吾不食也為是故吾不徙
西家髙¶吾宫卑潦之經吾宫也利為是故不禁也士尹¶
池歸荆適興兵欲攻宋士尹池諫於王曰宋不¶可攻也
其主賢其相仁賢者得民仁者能用人<md:KR3a0008_SBCK_006-5a>¶攻之無功為天
下笑楚釋宋而攻鄭孔子聞之¶曰夫修之於廟堂之上
而折衝於千里之外者¶司城子罕之謂也¶
魯孟獻子聘於晉宣子觴之三徙鐘石之懸不¶移而具
<pb:KR3a0008_WYG_006-6a>
獻子曰富哉家宣子曰子之家孰與我¶家富獻子曰吾
家甚貧惟有二士曰顔回茲無¶靈者使吾邦家安平百
姓和協惟此二者耳吾¶盡於此矣客出宣子曰彼君子
也以養賢為富¶我鄙人也以鐘石金玉為富孔子曰孟
獻子之¶富可著於春秋¶
鄒穆公有令食鳬鴈必以粃無得以粟於是倉<md:KR3a0008_SBCK_006-5b>¶無粃而
求易於民二石粟而得一石粃吏以為¶費請以粟食之
穆公曰去非汝所知也夫百姓¶飽牛而耕暴背而耘勤
<pb:KR3a0008_WYG_006-6b>
而不惰者豈為鳥獸哉¶粟米人之上食奈何其以養鳥
且爾知小計不¶知大會周諺曰囊漏貯中而獨不聞歟
夫君者¶民之父母取倉之粟移之於民此非吾之粟乎¶
鳥苟食鄒之粃不害鄒之粟也粟之在倉與在¶民於我
何擇鄒民聞之皆知私積與公家為一¶體也此之謂知
富邦¶
　
　新序卷六
