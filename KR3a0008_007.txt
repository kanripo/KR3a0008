# -*- mode: mandoku-view -*-
#+TITLE: 新序
#+DATE: 2015-09-23 10:09:36
#+PROPERTY: LASTPB  <md:KR3a0008_SBCK_005-1a>
#+PROPERTY: JUAN 7

¶
<md:KR3a0008_SBCK_007-1a>¶
<pb:KR3a0008_WYG_007-1a>
欽定四庫全書
　新序卷七¶
　　　　　　　　　　　　　漢　劉向　撰
　　節士第七¶
堯治天下伯成子髙為諸侯焉堯授舜舜授禹¶伯成子
髙辭為諸侯而耕禹往見之則耕在野¶禹趨就下位而
問焉曰昔者堯治天下吾子立¶為諸侯焉堯授舜吾子
猶存焉及吾在位子辭¶諸侯而耕何故伯成子髙曰昔
<pb:KR3a0008_WYG_007-1b>
堯之治天下舉¶天下而傳之他人至無欲也擇賢而與
之其位¶至公也以至無欲至公之行示天下故不賞而¶
民勸不罰而民畏舜亦猶然今君賞罰而民欲¶且多私
是君之所懷者私也百姓知之貪爭之<md:KR3a0008_SBCK_007-1b>¶端自此始矣徳
自此衰刑自此繁矣吾不忍見¶以是處野也今君又何
求而見我君行矣無留¶吾事耕而不顧書曰旁施象刑
維明及禹不能¶春秋曰五帝不告誓信厚也¶
桀為酒池足以運舟糟丘足以望七里一鼓而¶牛飲者
<pb:KR3a0008_WYG_007-2a>
三千人關龍逢進諫曰為人君身行禮¶義愛民節財故
國安而身夀也今君用財若無¶盡用人若恐不能死不
革天禍必降而誅必至¶矣君其革之立而不去朝桀因
囚拘之君子聞¶之曰末之命矣夫¶
紂作炮烙之刑王子比干曰主暴不諫非忠臣<md:KR3a0008_SBCK_007-2a>¶也畏死
不言非勇士也見過則諫不用則死忠¶之至也遂進諫
三日不去朝紂因而殺之詩曰¶昊天太憮予慎無辜無
辜而死不亦哀哉
<pb:KR3a0008_WYG_007-2b>
曹公子喜時字子臧曹宣公子也宣公與諸侯¶伐秦卒
於師曹人使子臧迎䘮使公子負芻與¶太子留守負芻
殺太子而自立子臧見負芻之¶當主也宣公既葬子臧
將亡國人皆從之負芻¶立是為曹成公成公懼告罪且
請子臧子臧乃¶反成公遂為君其後晉侯會諸侯執曹
成公歸¶之京師將見子臧於周天子而立之子臧曰前¶
記有之聖達節次守節下不失節為君非吾節<md:KR3a0008_SBCK_007-2b>¶也雖不
能聖敢失守乎遂亡奔宋曹人數請晉¶侯謂子臧反國
<pb:KR3a0008_WYG_007-3a>
吾歸爾君於是子臧反國晉乃¶言天子歸成公於曹子
臧遂以國致成公成公¶為君子臧不出曹國乃安子臧
讓千乘之國可¶謂賢矣故春秋賢而褒其後¶
延陵季子者吳王之子也嫡同母昆弟四人長¶曰遏次
曰餘祭次曰夷昧次曰札札即季子最¶小而賢兄弟皆
愛之既除䘮將立季子季子辭¶曰曹宣公之卒也諸侯
與曹人不義曹君將立¶子臧子臧去之遂不為也以成
曹君君子曰能¶守節矣君義嗣也誰敢干君有國非吾
<pb:KR3a0008_WYG_007-3b>
節也札<md:KR3a0008_SBCK_007-3a>¶雖不才願附子臧以無失節固立之棄其室而¶
耕乃舍之遏曰今若是作而與季子季子必不¶受請無
與子而與弟弟兄迭為君而致諸侯乎¶季子皆曰諾故
諸其為君者皆輕死為勇飲食¶必祝曰天若有吾國必
疾有禍予身故遏也死¶餘祭立餘祭死夷昧立夷昧死
而國宜之季子¶也季子使而未還僚者長子之庻兄也
自立為¶吳王季子使而還至則君事之遏之子曰王子¶
光號曰闔閭不恱曰先君之所為不與子而與¶弟者凡
<pb:KR3a0008_WYG_007-4a>
為季子也將從先君之命則國宜之季¶子也如不從先
君之命而與子我宜當立者也<md:KR3a0008_SBCK_007-3b>¶僚惡得為君於是使專
諸刺僚而致國乎季子¶季子曰爾殺我君吾受爾國是
吾與爾為亂也¶爾殺我兄吾又殺爾是父子兄弟相殺
終身無¶已也去而之延陵終身不入吳國故號曰延陵¶
季子君子以其不受國為義以其不殺為仁是¶以春秋
賢季子而尊貴之也¶
延陵季子將西聘晉帶寶劔以過徐君徐君觀¶劍不言
<pb:KR3a0008_WYG_007-4b>
而色欲之延陵季子為有上國之使未¶獻也然其心許
之矣致使於晉故反則徐君死¶於楚於是脫劍致之嗣
君從者止之曰此吳國¶之寶非所以贈也延陵季子曰
吾非贈之也先<md:KR3a0008_SBCK_007-4a>¶日吾來徐君觀吾劔不言而其色欲之
吾為有¶上國之使未獻也雖然吾心許之矣今死而不¶
進是欺心也愛劔偽心廉者不為也遂脫劔致¶之嗣君
嗣君曰先君無命孤不敢受劔於是季¶子以劔帶徐君
墓樹而去徐人嘉而歌之曰延¶陵季子兮不忘故脱千
<pb:KR3a0008_WYG_007-5a>
金之劔兮帶丘墓¶
許悼公疾瘧飲藥毒而死太子止自責不嘗藥¶不立其
位與其弟緯專哭泣啜餰粥嗌不容粒¶痛己之不嘗藥
未逾年而死故春秋義之¶
衛宣公之子伋也夀也朔也伋前母子也夀與¶朔後母
子也夀之母與朔謀欲殺太子伋而立<md:KR3a0008_SBCK_007-4b>¶夀也使人與伋
乘舟於河中將沉而殺之壽知¶不能止也因與之同舟
舟人不得殺伋方乘舟¶時伋傅母恐其死也閔而作詩
<pb:KR3a0008_WYG_007-5b>
二子乘舟之詩¶是也其詩曰二子乘舟汎汎其景願言
思子中¶心養養於是夀閔其兄之且見害作憂思之詩¶
黍離之詩是也其詩曰行邁靡靡中心揺揺知¶我者謂
我心憂不知我者謂我何求悠悠蒼天¶此何人哉又使
伋之齊將使盜見載旌要而殺¶之夀止伋伋曰棄父之
命非子道也不可壽又¶與之偕行夀之母知不能止也
因戒之曰夀無¶為前也夀又為前竊伋旌以先行㡬及
齊矣盗<md:KR3a0008_SBCK_007-5a>¶見而殺之伋至見夀之死痛其代已死涕泣悲
<pb:KR3a0008_WYG_007-6a>
哀遂載其屍還至境而自殺兄弟俱死故君子¶義此二
人而傷宣公之聽讒也¶
魯宣公者魯文公之弟也文公薨文公之子子¶赤立為
魯侯宣公殺子赤而奪之國立為魯侯¶公子肹者宣公
之同母弟也宣公殺子赤而肹¶非之宣公與之禄則曰
我足矣何以兄之食為¶哉織屨而食終身不食宣公之
食其仁恩厚矣¶其守節固矣故春秋美而貴之¶
晉獻公太子之至靈臺虵繞左輪御曰太子下¶拜吾聞
<pb:KR3a0008_WYG_007-6b>
國君之子虵繞左輪者速得國太子遂<md:KR3a0008_SBCK_007-5b>¶不行返乎舍御
人見太子太子曰吾聞為人子¶者盡和順君不行私欲
恭嚴承命不逆君安今¶吾得國是君失安也見國之利
而忘君安非子¶道也聞得國而拜其聲非君欲也廢子
道不孝¶逆君欲不忠而使我行之殆欲吾國之危明也¶
㧞劔將死御止之曰夫禨祥妖孽天之道也恭¶嚴承命
人之行也拜祥戒孽禮也嚴恭承命不¶以身恨君孝也
今太子見福不拜失禮殺身恨¶君失孝從僻心棄正行
<pb:KR3a0008_WYG_007-7a>
非臣之所聞也太子曰¶不然我得國君之孽也拜君之
孽不可謂禮見¶禨祥而忘君之安國之賊也懷賊心以
事君不<md:KR3a0008_SBCK_007-6a>¶可謂孝挾偽意以御天下懷賊心以事君邪之¶
大者也而使我行之是欲國之危明也遂伏劔¶而死君
子曰晉太子徒御使之拜虵祥猶惡之¶至於自殺者為
見疑於欲國也已之不欲國以¶安君亦以明矣為一愚
御過言之故至於身死¶廢子道絶祭祀不可謂孝可謂
逺嫌一節之士¶也
<pb:KR3a0008_WYG_007-7b>
申包胥者楚人也吳敗楚兵於栢舉遂入郢昭¶王出亡
在隨申包胥不受命而赴於秦乞師曰¶吳為無道行封
豕長虵蠶食天下從上國始於¶楚寡君失社稷越在草
莽使下臣告急曰吳夷<md:KR3a0008_SBCK_007-6b>¶狄也夷狄之求無厭滅楚則西
與君接境若隣¶於君疆場之患也逮吳之未定君其圗
之若得¶君之靈存撫楚國世以事君秦伯使辭焉曰寡¶
君聞命矣子其就館將圗而告子對曰寡君越¶在草莽
未獲所休下臣何敢即安倚於庭牆立¶哭日夜不絶聲
<pb:KR3a0008_WYG_007-8a>
水漿不入口七日七夜秦哀公¶為賦無衣之詩言兵今
出包胥九頓首而坐秦¶哀公曰楚有臣若此而亡吾無
臣若此吾亡無¶日矣於是乃出師救楚申包胥以秦師
至楚秦¶大夫子滿子虎帥車五百乘子滿曰吾未知吳¶
道使楚人先與吳人戰而會之大敗吳師吳師<md:KR3a0008_SBCK_007-7a>¶既退昭
王復國而賞始於包胥包胥曰輔君安¶國非為身也救
急除害非為名也功成而受賞¶是賣勇也君既定又何
求焉遂逃賞終身不見¶君子曰申子之不受命赴秦忠
<pb:KR3a0008_WYG_007-8b>
矣七日七夜不¶絶聲厚矣不受賞不伐矣然賞所以勸
善也辭¶賞亦非常法也¶
齊崔杼者齊之相也弑荘公止太史無書君弑¶及賊太
史不聴遂書賊曰崔杼弑其君崔子殺¶之其弟又嗣書
之崔子又殺之死者二人其弟¶又嗣復書之乃舍之南
史氏是其族也聞太史¶盡死執簡以往將復書之聞既
書矣乃還君子<md:KR3a0008_SBCK_007-7b>¶曰古之良史¶
齊攻魯求岑鼎魯君載岑鼎往齊侯不信而反¶之以為
<pb:KR3a0008_WYG_007-9a>
非也使人告魯君栁下惠以為是因請¶受之請魯君請
於栁下惠栁下惠對曰君之欲¶以為岑鼎也以免國也
臣亦有國於此破臣之¶國以免君之國此臣所難也魯
君乃以真岑鼎¶往栁下惠可謂守信矣非獨存已之國
也又存¶魯君之國信之於人重矣猶輿之輗軏也故孔¶
子曰大車無輗小車無軏其何以行之哉此之¶謂也¶
宋人有得玉者獻諸司城子罕子罕不受獻玉<md:KR3a0008_SBCK_007-8a>¶者曰以
示玉人玉人以為寶故敢獻之子罕曰¶我以不貪為寳
<pb:KR3a0008_WYG_007-9b>
爾以玉為寶若與我者皆䘮寶¶也不若人有其寶故宋
國之長者曰子罕非無¶寳也所寳者異也今以百金與
摶黍以示兒子¶兒子必取摶黍矣以和氏之璧與百金
以示鄙¶人鄙人必取百金矣以和氏之璧與道徳之至¶
言以示賢者賢者必取至言矣其知彌精其取¶彌精其
知彌觕其取彌觕子罕之所寳者至矣¶
昔者有餽魚於鄭相者鄭相不受或謂鄭相曰¶子嗜魚
何故不受對曰吾以嗜魚故不受魚受¶魚失禄無以食
<pb:KR3a0008_WYG_007-10a>
魚不受得禄終身食魚<md:KR3a0008_SBCK_007-8b>¶原憲居魯環堵之室茨以生蒿蓬户甕牖揉桑¶以為樞
上漏下濕匡坐而弦歌子贛聞之乘肥¶馬衣輕裘中紺
而表素軒車不容巷往見原憲¶原憲冠桑葉冠杖藜杖
而應門正冠則纓絶衽¶襟則肘見納屨則踵決子贛曰
嘻先生何病也¶原憲仰而應之曰憲聞之無財之謂貧
學而不¶能行之謂病憲貧也非病也若夫希世而行比¶
周而交學以為人敎以為己仁義之慝輿馬之¶飾憲不
<pb:KR3a0008_WYG_007-10b>
忍為也子贛逡巡面有愧色不辭而去¶原憲曵杖拖履
行歌商頌而反聲滿天地如出¶金石天子不得而臣也
諸侯不得而友也故養<md:KR3a0008_SBCK_007-9a>¶志者忘身身且不愛孰能累之
詩曰我心匪石¶不可轉也我心匪席不可卷也此之謂
也¶
晏子之晉見披裘負芻息於途者以為君子也¶使人問
焉曰曷為而至此對曰齊人纍之吾名¶曰越石甫晏子
曰嘻遽解左驂以贖之載而與¶歸至舍不辭而入越石
<pb:KR3a0008_WYG_007-11a>
甫怒而請絶晏子使人¶應之曰嬰未嘗得交也今免子
於患吾於子猶¶未可邪越石甫曰吾聞君子詘乎不知
己而信¶乎知己者吾是以請絶也晏子乃出見之曰向¶
也見客之容而今也見客之意嬰聞察實者不¶留聲觀
行者不幾辭嬰可以辭而無棄乎越石<md:KR3a0008_SBCK_007-9b>¶甫曰夫子禮之
敢不敬從晏子遂以為上客俗¶人之有功則徳徳則驕
晏子有功免人於厄而¶反詘下之其去俗亦逺矣此全
功之道也
<pb:KR3a0008_WYG_007-11b>
子列子窮容貌有饑色客有言於鄭子陽者曰¶子列子
禦㓂盖有道之士也居君之國而窮君¶無乃為不好士
乎子陽令官遺之粟數十乘子¶列子出見使者再拜而
辭使者去子列子入其¶妻望而拊心曰聞為有道者妻
子皆得佚樂今¶妻子皆有饑色矣君過而遺先生先生
又辭豈¶非命也哉子列子笑而謂之曰君非自知我者¶
也以人之言而知我以人之言而遺我粟也其<md:KR3a0008_SBCK_007-10a>¶罪我也
又將以人之言此吾所以不受也且受¶人之養不死其
<pb:KR3a0008_WYG_007-12a>
難不義也死其難是死無道之¶人豈義哉其後民果作
難殺子陽子列子之見¶㣲除不義逺矣且子列子内有
饑寒之憂猶不¶苟取見得思義見利思害况其在富貴
乎故子¶列子通乎性命之情可謂能守節矣¶
屈原者名平楚之同姓大夫有博通之知清潔¶之行懷
王用之秦欲吞滅諸侯并兼天下屈原¶為楚東使於齊
以結强黨秦國患之使張儀之¶楚貨楚貴臣上官大夫
靳尚之屬上及令尹子¶闌司馬子椒内賂夫人鄭袖共
<pb:KR3a0008_WYG_007-12b>
譛屈原屈原遂<md:KR3a0008_SBCK_007-10b>¶放於外乃作離騷張儀因使楚絶齊許
謝地六¶百里懷王信左右之姦謀聴張儀之邪說遂絶¶
强齊之大輔楚既絶齊而秦欺以六里懷王大¶怒舉兵
伐秦大戰者數秦兵大敗楚師斬首數¶萬級秦使人願
以漢中地謝懷王不聽願得張¶儀而甘心焉張儀曰以
一儀而易漢中地何愛¶儀請行遂至楚楚囚之上官大
夫之屬共言之¶王王歸之是時懷王悔不用屈原之䇿
以至於¶此於是復用屈原屈原使齊還聞張儀已去大
<pb:KR3a0008_WYG_007-13a>
爲王言張儀之罪懷王使人追之不及後秦嫁¶女于楚
與懷王歡為藍田之㑹屈原以為秦不<md:KR3a0008_SBCK_007-11a>¶可信願勿會羣
臣皆以為可㑹懷王遂㑹果見¶囚拘客死於秦為天下
笑懷王子頃襄王亦知¶羣臣諂誤懷王不察其罪反聽
羣讒之口復放¶屈原屈原疾闇王亂俗汶汶嘿嘿以是
為非以¶清為濁不忍見于世將自投於淵漁父止之屈¶
原曰世皆醉我獨醒世皆濁我獨淸吾獨聞之¶新浴者
必振衣新沐者必彈冠又惡䏻以其泠¶泠更事世之嘿
<pb:KR3a0008_WYG_007-13b>
嘿者哉吾寧投淵而死遂自投¶湘水汨羅之中而死¶
楚昭王有士曰石奢其為人也公正而好義王¶使為理於
是廷有殺人者石奢追之則其父也<md:KR3a0008_SBCK_007-11b>¶遂反於廷曰殺人
者僕之父也以父成政不孝¶不行君法不忠弛罪廢法
而伏其辜僕之所守¶也伏斧鑕命在君君曰追而不及
庸有罪乎子¶其治事矣石奢曰不私其父非孝也不行
君法¶非忠也以死罪生非廉也君赦之上之恵也臣¶不
敢失法下之行也遂不離斧鑕刎頸而死于¶廷中君子
<pb:KR3a0008_WYG_007-14a>
聞之曰貞夫法哉孔子曰子為父隠¶父為子隠直在其
中矣詩曰彼己之子邦之司¶直石子之謂也¶
晉文公反國李離為大理過殺不辜自繫曰臣¶之罪當
死文公令之曰官有上下罰有輕重是<md:KR3a0008_SBCK_007-12a>¶下吏之罪也非
子之過也李離曰臣居官為長¶不與下讓位受禄為多
不與下分利過聴殺無¶辜委下畏死非義也臣之罪當
死矣文公曰子¶必自以為有罪則寡人亦有過矣李離
曰君量¶䏻而授官臣奉職而任事臣受印綬之日君命
<pb:KR3a0008_WYG_007-14b>
曰必以仁義輔政寧過於生無失於殺臣受命¶不稱壅
惠蔽恩如臣之罪乃當死君何過之有¶且理有法失生
即生失殺即死君以臣為䏻聽¶㣲决疑故任臣以理今
離刻深不顧仁義信文¶墨不察是非聽他辭不精事實
掠服無罪使百¶姓怨天下聞之必議吾君諸侯聞之必
輕吾國<md:KR3a0008_SBCK_007-12b>¶怨積於百姓惡揚於天下權輕於諸侯如臣之¶
罪是當重死文公曰吾聞之也直而不枉不可¶與往方
而不圓不可與長存願子以此聽寡人¶也李離曰君以
<pb:KR3a0008_WYG_007-15a>
所私害公法殺無罪而生當死¶二者非所以教於國也
離不敢受命文公曰子¶獨不聞管仲之為人臣邪身辱
而君肆行汙而¶覇成李離曰臣無管仲之賢而有辱汙
之名無¶覇王之功而有射鉤之累夫無能以臨官籍汙¶
以治人君雖不忍加之於法臣亦不敢汙官亂¶治以生
臣聞命矣遂伏劔而死¶
晉文公反國酌士大夫酒召咎犯而將之召艾<md:KR3a0008_SBCK_007-13a>¶陵而相
之授田百萬介子推無爵齒而就位觴¶三行介子推奉
<pb:KR3a0008_WYG_007-15b>
觴而起曰有龍矯矯將失其所¶有虵從之周流天下龍
既入深淵得其安所虵¶脂盡乾獨不得甘雨此何謂也
文公曰嘻是寡¶人之過也吾為子爵與待旦之朝也吾
為子田¶與河東陽之間介子推曰推聞君子之道謁而¶
得位道士不居也爭而得財㢘士不受也文公¶曰使我
得反國者子也吾將以成子之名介子¶推曰推聞君子
之道為人子而不䏻承其父者¶則不敢當其後為人臣
而不見察於其君者則¶不敢立於其朝然推亦無索於
<pb:KR3a0008_WYG_007-16a>
天下矣遂去而<md:KR3a0008_SBCK_007-13b>¶之介山之上文公使人求之不得為之
避寢三¶月號呼朞年詩曰逝將去汝適彼樂郊適彼樂¶
郊誰之永號此之謂也文公待之不肯出求之¶不能得
以謂焚其山宜出及焚其山遂不出而¶焚死¶
申徒狄非其世將自投於河崔嘉聞而止之曰¶吾聞聖
人仁士之於天地之間民之父母也今¶為濡足之故不
救溺人可乎申徒狄曰不然昔¶者桀殺闗龍逢紂殺王
子比干而亡天下吳殺¶子胥陳殺洩冶而滅其國故亡
<pb:KR3a0008_WYG_007-16b>
國殘家非無聖智¶也不用故也遂負石沉於河君子聞之
曰廉矣<md:KR3a0008_SBCK_007-14a>¶乎如仁與智吾未見也詩曰天實為之謂之何¶
哉此之謂也¶
齊大饑黔敖為食於路以待饑者而食之有餓¶者蒙袂
接履貿貿然來黔敖左奉食右執飲曰¶嗟來食餓者揚
其目而視之曰予唯不食嗟來¶之食以至於此也從而
謝焉終不食而死曾子¶聞之曰微與其嗟也可去其謝
也可食
<pb:KR3a0008_WYG_007-17a>
東方有士曰袁族目將有所適而饑於道&KR0546;父¶之盜丘
人也見之下壺餐以與之袁族目三餔¶而䏻視仰而問
焉曰子誰也曰我狐父之盗丘¶人也袁族目曰嘻汝乃
盗也何爲而食我以吾<md:KR3a0008_SBCK_007-14b>¶不食也兩手據地而歐之不出
喀喀然遂伏地¶而死縣名為勝母曾子不入邑號朝歌
墨子囬¶車故孔子席不正不坐割不正不食不飲盗泉¶
之水積正也族目不食而死潔之至也¶
鮑焦衣弊膚見潔畚將蔬遇子贛於道子贛曰¶吾子何
<pb:KR3a0008_WYG_007-17b>
以至此也焦曰天下之遺德教者衆矣¶吾何以不至於
此也吾聞之世不已知而行之¶不已者是爽行也上不
已知而干之不止者是¶毁亷也行爽廉毁然且不舍惑
於利者也子贛¶曰吾聞之非其世者不生其利汙其君
者不履¶其土今吾子汙其君而履其土非其世而將其<md:KR3a0008_SBCK_007-15a>¶蔬此誰之有哉鮑焦曰嗚呼吾聞賢者重進而¶輕退亷
者易醜而輕死乃弃其蔬而立槁死於¶洛水之上君子
聞之曰廉夫剛哉夫山鋭則不¶髙水狹則不深行特者
<pb:KR3a0008_WYG_007-18a>
其德不厚志與天地疑¶者其為人不祥鮑子可謂不祥
矣其節度淺深¶適至而止矣詩曰已焉哉天實為之謂
之何哉¶
公孫杵臼程嬰者晉大夫趙朔客也晉趙穿弑¶靈公趙
盾時為貴大夫亡不出境還不討賊故¶春秋責之以盾
為弑君屠岸賈者幸於靈公晉¶景公時賈為司㓂欲討
靈公之賊盾已死欲誅¶盾之子趙朔徧告諸將曰盾雖
不知猶為首賊<md:KR3a0008_SBCK_007-15b>¶賊臣弑君子孫在朝何以懲罪請誅之
<pb:KR3a0008_WYG_007-18b>
韓厥曰¶靈公過賊趙盾在外吾先君以為無罪故不誅¶
今諸君將妄誅妄誅謂之亂臣有大事君不聞¶是無君
也屠岸賈不聴韓厥告趙朔&KR0208;亡趙朔¶不肯曰子必不
絶趙祀予死不恨韓厥許諾稱¶疾不出賈不請而擅與
諸將攻趙氏於下宫殺¶趙朔趙同趙括趙嬰齊皆滅其
族趙朔妻成公¶姊有遺腹走公宫匿公孫杵臼謂程嬰
胡不死¶嬰曰朔之妻有遺腹若幸而男吾奉之即女也¶
吾徐死耳無何而朔妻免生男屠岸賈聞之索¶於宫朔
<pb:KR3a0008_WYG_007-19a>
妻置兒袴中祝曰趙宗滅乎若號即不<md:KR3a0008_SBCK_007-16a>¶滅乎若無聲及
索兒竟無聲已脱程嬰謂杵臼¶曰今一索不得後必且
復之奈何杵臼曰立孤¶與死孰難嬰曰立孤亦難耳杵
臼曰趙氏先君¶遇子厚子强為其難者吾為其易者吾
請先死¶而二人謀取他嬰兒負以文褓匿山中嬰謂諸¶
將曰嬰不肖不䏻立孤誰䏻與吾千金吾告趙¶氏孤處
諸將皆喜許之發師隨嬰攻杵臼杵臼¶曰小人哉程嬰
下宫之難不能死與我謀匿趙¶氏孤兒今又賣之縱不
<pb:KR3a0008_WYG_007-19b>
能立孤兒忍賣之乎抱¶而呼天乎趙氏孤兒何罪請活
之獨殺杵臼也¶諸將不許遂并殺杵臼與兒諸將以爲
趙氏孤<md:KR3a0008_SBCK_007-16b>¶兒已死皆喜然趙氏真孤兒乃在程嬰卒與俱¶
匿山中居十五年晉景公病卜之大業之胄者¶爲祟景
公問韓厥韓厥知趙孤存乃曰大業之¶後在晉絶祀者
其趙氏乎夫自中行衍皆嬴姓¶也中行衍人面鳥噣降
佐帝大戊及周天子皆¶有明徳下及幽厲無道而叔帶
去周適晉事先¶君繆侯至于成公世有立功未嘗絶祀
<pb:KR3a0008_WYG_007-20a>
今及吾¶君獨滅之趙宗國人哀之故見龜筴唯君圗之¶
景公問趙尚有後子孫乎韓厥具以實告景公¶乃與韓
厥謀立趙孤兒召匿之宫中諸將入問¶病景公因韓厥
之衆以脅諸將而見趙孤兒孤<md:KR3a0008_SBCK_007-17a>¶兒名武諸將不得已乃
曰昔下宫之難屠岸賈¶為之矯以君命并命羣臣非然
孰敢作難㣲君¶之病羣臣固將請立趙後今君有命羣
臣願之¶於是立趙氏程嬰徧拜諸將遂俱與程嬰趙氏¶
攻屠岸賈滅其族復與趙氏田邑如故趙武冠¶為成人
<pb:KR3a0008_WYG_007-20b>
程嬰乃辭大夫謂趙武曰昔下宫之難¶皆能死我非不
能死思立趙氏後今子既立為¶成人趙宗復故我將下
報趙孟與公孫杵臼趙¶武號泣固請曰武願苦筋骨以
報子至死而子¶忍棄我死乎程嬰曰不可彼以我為䏻
成事故¶皆先我死今我不下報之是以我事為不成也<md:KR3a0008_SBCK_007-17b>¶遂自殺趙武服衰三年為祭邑春秋祠之世不¶絶君子
曰程嬰公孫杵臼可謂信交厚士矣嬰¶之自殺下報亦
過矣
<pb:KR3a0008_WYG_007-21a>
吳有士曰張胥鄙譚夫吾前交而後絶張胥鄙¶有罪拘
將死譚夫吾合徒而取之出至於道而¶後乃知其夫吾
也輟行而辭曰義不同於子故¶前交而後絶吾聞之君
子不為危易行今吾從¶子是安則肆志危則易行也與
吾因子而生不¶若反拘而死闔閭聞之令吏釋之張胥
鄙曰吾¶義不同於譚夫吾故不受其任矣今吏以是出¶
我以譚夫吾故免也吾庸遽受之乎遂觸墻而<md:KR3a0008_SBCK_007-18a>¶死譚夫
吾聞之曰我任而不受佞也不知而出¶之愚也佞不可
<pb:KR3a0008_WYG_007-21b>
以接士愚不可以事君吾行虚¶矣人惡以吾力生吾亦
耻以此立於世乃絶頸¶而死君子曰譚夫吾其以失士
矣張胥鄙亦未¶為得也可謂剛勇矣未可謂得節也¶
蘇武者故右將軍平陵侯蘇建子也孝武皇帝¶時以武
為栘中監使匈奴是時匈奴使者數降¶漢故匈奴亦欲
降武以取當單于使貴人故漢¶人衛律說武武不從乃
設以貴爵重禄尊位終¶不聴於是律絶不與飲食武數
日不降又當盛¶暑以旃厚衣并束三日暴武心意愈堅
<pb:KR3a0008_WYG_007-22a>
終不屈<md:KR3a0008_SBCK_007-18b>¶撓稱曰臣事君由子事父也子為父死無所恨¶
守節不移雖有鐡鉞湯鑊之誅而不懼也尊官¶顯位而
不榮也匈奴亦由此重之武留十餘歳¶竟不降下可謂
守節臣矣詩云我心匪石不可¶轉也我心匪席不可卷
也蘇武之謂也匈奴終¶言武死其後漢聞武在使使者
求武匈奴欲慕¶義歸武漢尊武以為典屬國顯異於他
臣也¶
　
<pb:KR3a0008_WYG_007-22b>
　
　
　
　
　
　
　
　新序卷七
